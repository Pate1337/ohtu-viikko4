Retrospekstiivi on sprintin katselmoinnin ja seuraavan sprintin alun välissä pidettävä palaveri. Retrospekstiivi voidaan toteuttaa usealla eri tavalla, joista tutustumme tarkemmin kahteen.

Ensimmäinen on nimeltään Start, Stop, Continue, More of, Less of Wheel. Tässä tavassa Scrun Master piirtää paperille ympyrän, joka jaetaan viiteen sektoriin: Start, Stop, Continue, More of, Less of. Jokaiseen sektoriin listataan sen nimeä vastaavia kehittäjätiimin ehdotuksia. Prosessin kesto on pienillä ryhmillä 10 minuuttia ja suuremmilla ryhmillä 25 minuuttia.

Toinen tapa toteuttaa retrospektiivi on nimeltään Glad, Sad, Mad. Siinä jokainen ryhmän jäsen kirjoittaa post-it-lapuille havaintoja tai ehdotuksia, joita edellisen sprintin aikana on ilmennyt. Noin 10-15 minuutin päästä jokainen vuorollaan esittelee lappunsa sisällön, jonka jälkeen ne sijoitetaan taululle oikeaan kohtaan. Taulu on jaettu kolmeen kohtaan, Glad, Sad ja Mad. Tähän käytettävä aika on myös 10-15 minuuttia. Seuraavaksi Scrum Master järjestelee laput siten, ettei duplikaatteja ole. Tämän jälkeen lappujen tärkeydestä pidetään äänestys, jonka perusteella eniten ääniä saaneet laput toteutetaan seuraavassa sprintissä. Prosessin kokonaiskesto on noin 60 minuuttia.
